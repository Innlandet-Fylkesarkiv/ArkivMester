1: Oversikt over deponeringen

Innlandet Fylkesarkiv / IKA Opplandene tester alt elektronisk arkivmateriale som kommer inn for deponering.
Formålet med testingen er å kontrollere datakvaliteten på materialet. Dette omfatter momenter som

Konformitet – Hvor godt stemmer uttrekket med gjeldende standarder?

Autentisitet – Hvor sikkert er det at informasjonen i uttrekket er autentisk?

Kan vi stole på at informasjonen ikke er modifisert etter at den ble produsert?

Integritet – Er uttrekket komplett, og kan vi stole på at vi har all informasjon som skal være med i deponeringen?
Vedlikehold – Hvilke vedlikeholdsoppgaver vil dette uttrekket gi?

Det er pr. i dag ikke laget tester for å kontrollere alle aspekter på de forrige punktene,
men vi har en portefølje med tester og kontroller som vil gi oss en rimelig oversikt
over de viktigste aspektene innenfor dette området.